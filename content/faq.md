---
title: "Otázky a Odpovědi"
date: 2018-10-29T23:37:33+01:00
draft: false
type: page
toc: true
menu:
  main: {
      weight: 1
  }
---
# Jsem rozhodnut(a) se připojit, ale nevím kde začít?
Ověřte, na který z přípojných bodů máte přímou a ničím (stromy, střechy) nestíněnou viditelnost. Následně se zaregistrujte skrze [přihlášku](/files/CercanyNet-prihlaska.pdf). Přihlášku odešlete na adresu hospodar@cercanynet.cz. Obratem vás budeme kontaktovat, emailem či telefonicky. Napíšeme, jaká je situace ve vaší blízkosti a navrhneme vám jak přesně postupovat. Sdělíme vám co vše budete potřebovat a jak velké budou náklady s tím spojené.

# Co vše potřebuji k připojení do sítě, jaký HW?
Nutnou podmínkou je přímá viditelnost na jeden z našich přípojných bodů (střecha bytovky v ulici Havlíčkova č.p. 444, věž hasičárny, komín rodinného domu č.p.307 v Sukově ulici, střecha bytovky v ulici Palachova č.p.353, antény na hospicu nebo zdravotní středisko v Sukově ulici (viz. fotogalerie)). Co se týká potřebného hardware, tak záleží, jak bude připojení realizováno, varianty jsou různé dle možnosti umístění vaší antény a připojeného počítače.  
Podrobnosti konzultujte s techniky sdružení, rádi Vám poradí a doporučí vhodné zařízení.

# Kolik stojí připojení do sítě Čerčany.Net?
Člen občanského sdružení Čerčany.NET platí:

1. jednorázový vstupní členský příspěvek ve výši 1.500,-Kč
(za to nakupujeme antény, huby, kabely atd. pro společnou část sítě)

2. Měsíční platbu (pokrývá platby nákladů a zbytek je příspěvek do rezervního fondu) je od 1.1.2011 předepsána ve výši 250,-Kč za každého uživatele.

Dále počítejte s jednorázovým výdajem na koupi antény s accesspointem a doplňky dle typu připojení. V současné době jsou k dispozici přípojné body na nejvyšší bytovce č.p. 444, na věži hasičárny, na hospicu, středisku, v Sukově ulici naproti ZUŠ a v Palachově ulici - všechny v pásmu 5 GHz. V několika lokalitách (bytovky) je k dispozici i kabelové připojení( Havlíčkova, Palachova, Příčná, Družstevní). Cena všeho zařízení potřebného k připojení člena se pohybuje od několika stovek Kč výše v závislosti na typu použitého zařízení. Podrobnosti konzultujte s techniky sdružení.

# Jaké jsou počáteční náklady?
1500,-Kč jako vstupní poplatek do sdružení a cca 1800,00 až 4500,- Kč na nákup nutného HW pro připojení vašeho počítače (viz předchozí FAQ),

# Jak je to s financemi sdružení? Zisky?
Jsme neziskový spolek- Čerčany.Net. Vše je dobrovolná činnost, máme hlavní zájem o vytvoření komunikační sítě v Čerčanech a okolí. Všichni členové se dělí o vzniklé náklady rovným dílem a vyúčtování je prováděno měsíčně za uplynulý předchozí měsíc.  
Sdružení hospodaří s nulovým rozdílem mezi příjmy a výdaji. Finance jsou transparentně vedeny hospodářem spolku a na pravidelných výročních schůzích, či na požádání, je jejich stav sdělován členům. Dále má náš spolek zřízenu kontrolní komisi, která taktéž dohlíží na finance. Pokud bude mít někdo pochybnosti o financích, rádi mu vše vysvětlíme, ukážeme...

# Kdo to vše organizuje? Jaké máte zázemí?
Organizuje to dobrovolně, ve svém volném čase, pár nadšenců. Jsme neziskový spolek, nejsme firma, ale snažíme se, aby vše fungovalo, tak jak má. Spolek má samozřejmě i své orgány - radu, které se schází takřka každý měsíc, kontrolní komisi a členské schůze, které se konají minimálně 1x ročně. Činnost spolku se řídí stanovami, finančním a provozním řádem. Tyto dokumenty si můžete stáhnout a prostudovat v sekci „Ke stažení“.

# Jak je to s kvalitou bezdrátového připojení?
Kvalita je vcelku dobrá :-) Sem tam, čas od času, ale jen málokdy, to někdy spadne, ale pomalu se snažíme vychytávat drobné mouchy ke spokojenosti všech uživatelů. Samozřejmě, že když bude silná chumelenice, tak moc neočekávejte extra spoj, ale zatím se síť i za hustého deště či sněhové kalamity chovala poměrně mravně a neutrpěli jsme žádnou dlouhodobější havárii (ťuk, ťuk, ťuk,...).

# Jak je to s používáním a rychlostí připojení na internet?
Používání internetu není časově omezeno, můžete si ho užívat od rána do večera a od večera do rána ;-).
V současnosti má člen sdružení standardně k dispozici maximální rychlost připojení 16 Mbps pro stahování dat a pro odesílání dat 8 Mbps či více. V závislosti na typu připojení může být maximální rychlost i vyšší..  
Dále jsou zde určitá pravidla pro chování na síti - viz. [Provozní řád](/files/Provozni_rad.pdf).  
Celková sdílená konektivita do Internetu je v současné době 150Mb/s. Nepřetržitě sledujeme statistiky sítě a na roustoucí zatížení vždy včas reagujeme (začínali jsme na 2Mb...).

# Když se síť zastaví, prostě spadne, kdo to dá do kupy?
Na to máme naše experty, správce sítě, chytří kluci. Ti tomu rozumí nejlépe :-) Dělají to ale ve svém volném čase, vedle svých běžných zaměstnání, která je živí, takže nečekejte garantované „profesionální“ doby opravy, ale věřte, že udělají maximum… O veškerých změnách, problémech, plánovaných odstávkách atd. vás budeme informovat na těchto stránkách a mailem či SMS.

# Konají se někdy také nějaké schůze?
Ano, každý rok se koná členská schůze spolku, o každé budeme vždy informovat s předstihem na těchto stránkách, v novinkách a e-mailem. Rada spolkua kontrolní komise se také schází zhruba jednou do měsíce nebo dle potřeby k řešení provozních záležitostí.

# Když mně nepůjde nakonfigurovat přístup na siť, mohl by mi s tím někdo pomoci?
Ano, není problém, rádi pomůžeme. V rámci našich "povinností" ve spolku se ale staráme primárně o společnou síť - více charity doma není tolerováno… Jako soukromou aktivitu si klientské zásahy vzali pod svá křídla někteří členové. Ceny jsou mírné, záleží na náročnosti. O problémech a přáních pište na e-mail podpora@cercanynet.cz. My se vám ozveme a určitě se domluvíme.

# Mohu někde sledovat svá přenesená data a další údaje týkající se mého připojení?
Ano. V provozním systému má své stránky každý uživatel. Přístup na ně vám bude umožněn v okamžiku, kdy se stanete právoplatným členem spolku. Vedle přenesených dat (aktuálně i s pohledem do historie), tam můžete kontrolovat své platby, opravovat kontaktní a další evidenční údaje, kontaktovat technickou podporu apod. Poskytované služby na těchto stránkách postupně rozšiřujeme.

# Co mám dělat, když to funguje špatně?
Do sítě jsem připojen, běhá to ale pomalu nebo vypadává spojení = Zkontrolujte umístění antény a konektory. Anténa nesmí být umístěná v blízkosti masivních železných předmětů (na zábradlí, mříže a pod.), vzniká rušení. Konektory musí být vodotěsně ošetřené, voda je izolant vysokofrekvenčního vlnění.  
Obraťte se na techniky sdružení mailem (tech@cercanynet.cz), pomocí [kontaktního formuláře](/kontakty) nebo SMS na číslo 777594307(SMS brána) s prosbou o pomoc, rádi se s vámi domluví na případné pomoci či opravě.

# Zavazuji se nějakou smlouvou jako člen spolku? Na jak dlouho? Jak to zruším?
Členství ve spolku vzniká novému členu po splnění požadovaných podmínek, tedy podáním přihlášky, přijetím za člena Radou spolku a zaplacením daných členských příspěvků. Doba setrvání ve sdružení je neomezená, bez výpovědních lhůt či jiných časových omezení.  
Členství ve spolku zaniká na základě písemné žádosti člena doručené radě sdružení, zpravidla ke konci daného měsíce, nebo vyloučením Radou spolku v případě závažných porušování daných pravidel (viz stanovy, provozní a finanční řád). 

# Jak nastavit e-mailového klienta
svého poštovního klienta si nastavte dle pokynů vašeho mailového poskytovatele 
Jako adresu odchozího serveru můžete použít také [smtp.cercanynet.cz](smtp.cercanynet.cz).  
Služby pro odchozí poštu jsou omezeny pouze v případě podezřelých přenosů na relevantních portech, aby se zamezilo spamování například z důvodu zavirování klientského PC a podobně.  
O takovém opatření je uživatel neprodleně informován.

# Jak platit měsíční zálohu za internet?
* pravidelné platby záloh posílejte včas, doporučeno je 13.dne v měsíci (poštou nejpozději 10.dne)
* posílejte aktuální výši zálohy 250,00 Kč , více není třeba
* při pravidelných měsíčních platbách uvádějte vždy do variabilního symbolu údaje z faktury, nebo své členské číslo

# Doporučené varianty úhrad měsíčních záloh
1. předplatit si vybrané období najednou jednorázovou platbou dle svého uvážení  
*doporučená varianta, ušetříte na poplatcích, nebudete na to muset každý měsíc myslet a hospodáři sdružení ušetříte práci s každoměsíčním sledováním úhrad*

2. v případě platby hotovosti poštovní poukázkou A na účet sdružení platí stejná varianta, jako výše  
*doporučená varianta, jedinou platbou za pololetí ušetříte na poplatcích i čas ve frontě na poště*  
Složenku vypište následujícím způsobem. Vzorově vyplněnou složenku naleznete ve [finančním řádu](/files/Financni_rad.pdf).

 | 
--------|------
číslo účtu příjemce | 1948167379
kód banky příjemce | 0800
variabilní symbol | (své členské číslo)
specifický symbol | (své členské číslo)
název příjemce | Čerčany.net z.s., Sukova 131, 257 22 Čerčany
částka | 1500,00 (příklad na pololetí)
zpráva pro příjemce | (jméno příjmení)

3. trvalým příkazem ze svého účtu v bance dle následující instrukce:
*doporučená varianta v případě, že chcete posílat zálohu měsíčně*

 | 
--------|------
číslo účtu příjemce | 1948167379
kód banky příjemce | 0800  
částka | 250,-  
variabilní symbol | (své členské číslo)  
specifický symbol | (své členské číslo)  
den splatnosti | 13 (doporučeno)  
periodicita platby | měsíčně  
zpráva pro příjemce | (Jméno Příjmení)
